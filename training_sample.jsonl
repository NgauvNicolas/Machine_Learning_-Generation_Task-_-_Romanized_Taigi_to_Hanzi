{"r":"gua2 mng7 a1-peh4 gun2 a1-pah4 siong7-ai3 kong2 e5 tsit8-ku3 ue7 si7 siann2-hue3?","j":"我問阿伯阮阿爸上愛講的一句話是啥貨？"}
{"r":"a1-peh4 kong2:“mai3 mng7!li2 e7 kiann1.”","j":"阿伯講：「莫問！你會驚。」"}
{"r":"bo5-m7-tioh8,","j":"無毋著，"}
{"r":"gua2 e5 a1-pa1 tsin1 tik8-piat8,","j":"我的阿爸真特別，"}
{"r":"pat8-lang5 e5 a1-pa1 kong2--e5 si7 lin5-sing1 tua7 to7-li2,","j":"別人的阿爸講--的是人生大道理，"}
{"r":"i1 kong2--e5 tshin1-tshiunn7 si7 kun2-sng2-tshio3 e5 ue7,","j":"伊講--的親像是滾耍笑的話，"}
{"r":"pat8-lang5 e5 a1-pa1 tshiunn7 ting1-thah4,","j":"別人的阿爸像燈塔，"}
{"r":"tsi2-in2 in1 lin5-sing1 e5 hong1-hiong3,","j":"指引𪜶人生的方向，"}
{"r":"gun2 a1-pa1 tshin1-tshiunn7 si7 gua2 mah4-tsih4 e5 ho2-ping5-iu2,","j":"阮阿爸親像是我mah-tsih的好朋友，"}
{"r":"bo5 si7-tua7-lang5 e5 pan7,","j":"無序大人的範，"}
{"r":"a1-pah4 siong7-ai3 kong2 e5 tsit8-ku3 ue7","j":"阿爸上愛講的一句話"}
{"r":"bo5 si7-tua7-lang5 e5 giam5-siok4.","j":"無序大人的嚴肅。"}
{"r":"a1-koo1 tiann7-tiann7 kong2:","j":"阿姑定定講："}
{"r":"“tsi3-bing5!li2 ma7 khah4 tsing3-king1--leh4,","j":"「志明！你嘛較正經--咧，"}
{"r":"bing5-bing5 tio7 tua7-lang5-tua7-tsing2 --ah4!","j":"明明就大人大種--矣！"}
{"r":"si7-an2-tsuann2 koh4 an2-ne1 tenn3-khong1 tenn3-gong7.”","j":"是按怎閣按呢佯悾佯戇。」"}
{"r":"a1-pah4 koh4 si7 tsit8-ku3:“mai3 mng7!li2 e7 kiann1.”","j":"阿爸閣是一句：「莫問！你會驚。」"}
{"r":"a1-koo1 tsit8-e5 bin7-a2 phong3-sai1-sai1,","j":"阿姑一个面仔膨獅獅，"}
{"r":"khi3 kah4 tsit8-ku3 ue7 to1 m7-tsai1 beh4 an2-tsuann2 in3.","j":"氣甲一句話都毋知欲按怎應。"}
{"r":"gun2 tau1 e5 lang5 tsin1 ai3-tsiah8 kui3-tik4-sun2,","j":"阮兜的人真愛食桂竹筍，"}
{"r":"kui1 ki1 peh4 hah8 ham7 im3-sinn7-a2 tso3-hue2 loh8-khi3 kun5,","j":"規枝peh箬和蔭豉仔做伙落去𤉙，"}
{"r":"tsok4-tsia2:lim5 kui3 hiong1","j":"作者：林桂鄉"}
{"r":"u7 tsit8-khuan2 tik8-piat8 tshing1-phang1 e5 tsu1-bi7,","j":"有一款特別清芳的滋味，"}
{"r":"na7 kau3 kuann5--lang5,","j":"若到寒--人，"}
{"r":"puann3 gueh8-lit8,","j":"半月日，"}
{"r":"a1-pah4 tioh8 at4 kui1 poo3-te7 tng2--lai5,","j":"阿爸就遏規布袋轉--來，"}
{"r":"a1-ma2 mng7-kong2:tsi3-bing5,","j":"阿媽問講：志明，"}
{"r":"kui3-tik4 beh4 khi3-kau3 suann1-ting2 bue2-liu1 tsiah4 ban2 u7,","j":"桂竹欲去到山頂尾溜才挽有，"}
{"r":"u7-si5 u7 tok8-tsua5 u7 suann1-ti1 e7 siong1 --lang5 m7-si7 tsin1 hui5-hiam2,","j":"有時有毒蛇有山豬會傷--人毋是真危險，"}
{"r":"li2 koh4 kah4 siann2-lang5 khi3 ban2?","j":"你閣佮啥人去挽？"}
{"r":"khi3-kau3 to2-ui7-a2 khi3 ban2?","j":"去到佗位仔去挽？"}
{"r":"a1-pah4 ma7-si7 tsit8-ku3:mai3 mng7!li2 e7 kiann1.","j":"阿爸嘛是一句：莫問！你會驚。"}
{"r":"gun2 a1-pah4 siong7-ai3 kong2 e5 tsit8-ku3 ue7:","j":"阮阿爸上愛講的一句話："}
{"r":"a1-ma2 bo5 i1 huat4,","j":"阿媽無伊法，"}
{"r":"ma7-si7 tsiong1 kui3-tik4-sun2 tshu2-li2 tso3 tsit8 tiann2 tak8-ke1 ai3-tsiah8 e5 liau7-li2,","j":"嘛是將桂竹筍處理做一鼎逐家愛食的料理，"}
{"r":"kio3 a1-koo1,a1-peh4,peh4-kong1,ku7-kong1 sui5-lang5 khat4 tsit8 tua7-uann2 tng2-khi3 tsiah8,","j":"叫阿姑、阿伯、伯公、舅公隨人𣁳一大碗轉去食，"}
{"r":"tsiah8-liau2 koh4 e7 tiau5--leh4!","j":"食了閣會牢--咧！"}
{"r":"tak8-ke1 na7 khuann3-tioh8 kui3-tik4 leh4 tua7-tshut4,","j":"逐家若看著桂竹咧大出，"}
{"r":"tio7 tsai1-iann2 u7 ho2-liau7--e5 thang1 tsiah8--ah4!","j":"就知影有好料--的通食--矣！"}
{"r":"u7 tsit8-tsam7-a2,","j":"有一站仔，"}
{"r":"a1-pah4 ti7 koo3-hiong1 in2 bo5 sit4-thau5,","j":"阿爸佇故鄉允無穡頭，"}
{"r":"tsi2-ho2 khi3 tai5-lam5 hoo7 lang5 tshiann3 kang1,","j":"只好去台南予人倩工，"}
{"r":"ti7 tshi7 ke1-a2 tiunn5 phut4 ke1-sai2,","j":"佇飼雞仔場phut雞屎，"}
{"r":"mai3 mng7!li2 e7 kiann1.","j":"莫問！你會驚。"}
{"r":"te2-tso3 tsit8 te7 tsit8 te7,","j":"貯做一袋一袋，"}
{"r":"tsit8-pai2 khi3 tioh8-si7 puann3 ko3 gueh8-lit8 tsiah4 u7 tng2--lai5,","j":"一擺去就是半個月日才有轉--來，"}
{"r":"i1 e5 ping5-iu2 siunn7-kong2 be7 phainn2 than3,","j":"伊的朋友想講袂歹趁，"}
{"r":"to7 tue3 a1-pah4 khi3 tso3,","j":"就綴阿爸去做，"}
{"r":"kiat4-ko2 tso3 tsit8-kang1 tio7 tsau2 kann2-na2 pue1,","j":"結果做一工就走敢若飛，"}
{"r":"ai1 kah4 kio3-m7-kann2,","j":"哀甲叫毋敢，"}
{"r":"i1 kong2:tshi7 ke1-a2 tiunn5 si7 u7-kau3 hip4-luah8 --e5,","j":"伊講：飼雞仔場是有夠翕熱--的，"}
{"r":"ke1-sai2 ian1 iann7-iann7-pue1,kui1-sin1-khu1 tsiunn7 kah4 giau3 be7 li7,","j":"雞屎煙颺颺飛、規身軀癢甲抓袂離，"}
{"r":"lin2 tsi3-bing5 sit8-tsai7 u7-kau3 li7-hai7,","j":"恁志明實在有夠厲害，"}
{"r":"koh4 tong3 e7 tiau5,","j":"閣擋會牢，"}
{"r":"lin2 m7 siong1-sin3,","j":"恁毋相信，"}
{"r":"tso3 e7 loh8--khi3,","j":"做會落--去，"}
{"r":"hit4-khuan2 khang1-khue3 koh4 khah4-tse3 tsinn5 tshiann3 gua2 khi3,","j":"彼款工課閣較濟錢倩我去，"}
{"r":"gua2 ma7 be7 koh4 khi3.","j":"我嘛袂閣去。"}
{"r":"khuann3-tioh8 a1-pah4 kui1-sin1-khu1 khi2 liap8-a2,","j":"看著阿爸規身軀起粒仔，"}
{"r":"jiau3 kah4 ang5-ki3-ki3,","j":"抓甲紅記記，"}
{"r":"gua2 mng7 a1-pah4 kong2:","j":"我問阿爸講："}
{"r":"lan2 kam2 e7-sai2 mai3 khi3 tai5-lam5 put4 ke1-sai2,","j":"咱敢會使莫去台南put雞屎，"}
{"r":"ti7 tai5-tang1 in2 khang1-khue3 kam2 be7-sai2?","j":"佇台東允工課敢袂使？"}
{"r":"a1-pah4 ma7 si7-kong2 hit4 ku3──mai3 mng7!li2 e7 kiann1.","j":"阿爸嘛是講彼句──莫問！你會驚。"}
{"r":"gua2 pun2-lai5 tioh8 tsin1-ai3 gun2 a1-pah4,","j":"我本來就真愛阮阿爸，"}
{"r":"tse1-si7 king1-kue3 gua2 siong5-se3 e5 tiau5-tsa1 kiat4-ko2.","j":"這是經過我詳細的調查結果。"}
{"r":"kam2-kak4 i1 si7 se3-kai3-siong7 tok8-it4-bo5-li7 e5 a1-pah4,","j":"感覺伊是世界上獨一無二的阿爸，"}
{"r":"guan5-pun2 gua2 na7 thiann1 i1 siong7-ai3 kong2 e5 hit4 ku3","j":"原本我若聽伊上愛講的彼句"}
{"r":"“mai3 mng7!li2 e7 kiann1”","j":"「莫問！你會驚」"}
{"r":"tioh8 kam2-kak4 tsin1 tshu3-bi7,","j":"就感覺真趣味，"}
{"r":"tsin1 giat8,tsin1 sim1-sik4.","j":"真孽，真心適。"}
{"r":"m7-koh4 gua2 tsiam7-tsiam7 tua7-han3 liau2-au7,","j":"毋過我漸漸大漢了後，"}
{"r":"tio7 tauh8-tauh8-a2 liau2-kai2,","j":"就沓沓仔了解，"}
{"r":"a1-pah4 kong2-tsit4 ku3“mai3 mng7!li2 e7 kiann1”pue7-au7 e5 sim1-tsing5,","j":"阿爸講這句「莫問！你會驚」背後的心情，"}
{"r":"i1 si7-bo5 siunn7-beh4 tshu3-lai7 e5 lang5 the3 i1 huan5-lo2,","j":"伊是無想欲厝內的人替伊煩惱，"}
{"r":"bin7-tui3 sing1-uah8 e5 bo5-nai7 kah4 khun3-khoo2,","j":"面對生活的無奈佮困苦，"}
{"r":"khuann3-tioh8 tsit8-e5 te5-bak8,","j":"看著一个題目，"}
{"r":"i1 iong7 lok8-kuan1 huann1-hi2 e5 sim1-tsing5 an1-ui3 ka1-ti7 ma7 an1-ui3 pat8-lang5.","j":"伊用樂觀歡喜的心情安慰家己嘛安慰別人。"}
{"r":"gun2 a1-pah4 siong7-ai3 kong2 e5 tsit8-ku3 ue7:","j":"阮阿爸上愛講的一句話："}
{"r":"mai3 mng7!li2 e7 kiann1.","j":"莫問！你會驚。"}
{"r":"m7-si7 siann2-mih4 tua7 to7-li2,","j":"毋是啥物大道理，"}
{"r":"si7 i1 thiann3-sioh4 tshu3--nih4 tua7-se3 e5 sim1-i3.","j":"是伊疼惜厝--裡大細的心意。"}
{"r":"gua2 mng7 a1-bu2 guan2 a1-pa1 siong7-ai3 kong2 e5 tsit8-ku3 ue7 si7 siann2-hue3?","j":"我問阿母阮阿爸上愛講的一句話是啥貨？"}
{"r":"a1-bu2 kong2:“mai3 mng7!li2 e7 kiann1.”","j":"阿母講：「莫問！你會驚。」"}
